-180-

Sed iam longum sane iter emensi finem tandem imponamus
huic libello atque eas res, quas dispersas multis locis exposuimus,
iam congregatas sub adspectum subiciamus. vidimus igitur Ovi·
dium similitudines quam plurimas exhibuisse iu carminibus suis
easque undique ex omni natura rerum petitas ita, ut imaginum
et numero et varietate ceteros poetas longe superet. quas ima-
gines aut ex poetis quorum carmina assidua lectione tractavit,
desumpsit aut ex vitae communi usu, qua in re diligentissimum
eorum, quaein mundo sunt ac fiunt, omnium observatorem sese
praebuit. atque inter poetas, quorum vestigia in similitudinibus

> conscribendis pressit, primum locum obtinent Homerus, Lucretius,

Vergilius, ceteros rarissime in usum suum convertit. his igitur
pulcherrimas, quibus carmina sua exornavit, debet imagines.
neque vero se totum ad eorum, quos imitatus est, composuit
exemplum, sed quae ab aliis mutuatus est variavit atque¹ ampli·
ficavit ita, ut meritc gloriari posset se ea tamqnam propria sibi
fecisse. saepissime in imaginibus concinnandis poetarum Latinorum
morem secutus contaminatione usus est, duobus diversorum poo-
taium locis in auxilium vocetis. hac igitur in re summum eius
ingenium atque summa ars conspicitur. quas autem ex vitae ccm-
'muni usu repetiit imagines, eae plerumque simplicissimae sunt
neque tali arte, quali in imitationibus usus est, compositae. atque
idem valet de eis, quas ipse excogitavit, imaginibus, in quibus
neque magna sollertia inventionis conspicitur neque is ornatus,
quo similitudines, quas ex aliis poetis deprompsit, excellunt.

His igitur quam brevissime expositis iam rivulos claudamus
atque, ut legentibus facilior sit aditus ad ea, quae hoc libello
disputavimus, tres adiungamus indices, unum imaginum Ovidia·
narum secundum res, qnae eis continentur, digestarum, alterum
eorum Ovidii locorum, qnos praeter modo commemoratos in hac
dissertatione tractavimus, tertium denique locorum apud poetas
Ovidio aetate superiores extantium, qucs ille in imaginibus com-
ponendis imitatus esse videtur.

 

