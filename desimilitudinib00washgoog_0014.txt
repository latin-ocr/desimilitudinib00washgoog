Cum de rationibus, quar in comparationibus adhibendis
Homerus, Vergilius aliique secuti sunt, peculiaribus libellis expo·
situm sit, quos hoc loco enumerare supersedeo, a nemine dum,
quo modo Ovidius hanc provinciam administraverit, explicatum .
esre sane mireris. et tamen digna certo haee res esse videtur, in
quam accuratius inquiratur. etenim vquo maior est in Ouidio
facultas acuimus poetica, eo maiorem in carminibus eius com·
parationem numeruminveniri facile conicias easque tales, ut cum
eis, quae in ceterorum poetarum carminibus leguntur, collatae
tamen sua venustate ac suo nitore commendentur. adde quod hac
quaestione instituta ad Ovidii artem cognoscendam atque aesti-
mandam et ad locos complures in carminibus Ouidianis inter·
pretendas haud exiguum fructum redundaturum esse sponte intelle-
gitur. quaecum ita essent, a Oarolo Schenkelio, praeceptore
dilectissimo, monitus iam animo confirmato hoo opus adgressus
maximum inid impendi laborem, ut muneri suscepto, quatenus
vires meae suppetebant, aliqua certe ex parte satisfacerem.

Sed priusquam adrem ipsam accedam, commemorandum
esse videtur me in comparationis notione constituenda ea, quae
G. Gerberus in libro, qui inscribitur ‘Die Sprache als Kunst'
Π 107 sqq. exposuit, secutum esse. is enim in ea re explicanda
viam unice veram ingressus est Aristotelis definitionem ¹) amplexus.
quam ob rem de eis tantum imaginibus vel similitudinibus, quae
proprie comparationes dicuntur, in hoc opusculo mentionem feci:
nullam rationem habui earum similitudinum, quae ad sententiam
aliquam explicandam atque comprobandam adiunctae potius, quam
cum rebus ipsis coniunctae in carminibus Ovidienis leguntur,

¹) de art. rhet. III 4.

 

